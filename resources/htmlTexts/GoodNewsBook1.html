<!DOCTYPE html>
<html>
<head>
    <meta charset='utf-8'>
    <meta http-equiv='X-UA-Compatible' content='IE=edge'>
    <title>ཁྱེད་རང་གི་ཆེད་དུ་གནས་ཚུལ་བཟང་པོ། དེབ་འཕྲེང་དང་པོ། Good News For You - Book 1
        </title>
    <meta name='viewport' content='width=device-width, initial-scale=1'>
    <link rel="stylesheet" href="../css/main.css">
</head>
<body oncontextmenu="return false;">
<div class="first-page"> 
    <p><span class=title>ཁྱེད་རང་གི་ཆེད་དུ་གནས་ཚུལ་བཟང་པོ།    དེབ་འཕྲེང་དང་པོ།</span></p>
<p><span class="subtitle">Good News For You 
Book 1</span></p>

<h1>Contents</h1>
                                                   
<p class="content-element"><a href="#section1">(1) The Lost Sheep - Matthew 18:12-14</a></p>
<p><a href="#section2">(2) Jesus Blesses Little Children - Matthew 19:13-15</a></p>

<p><a href="#section3">(3) The Poor Woman’s Offering - Mark 12:41-44</a></p>

<p><a href="#section4">(4) Jesus Heals Ten Men - Luke 17:12-19</a></p>

<p><a href="#section5">(5) The Two Builders - Matthew 7:24-27</a></p>
<p><a href="#section6">(6) Jesus Walks on Water - John 6:16-21</a></p>

<p><a href="#section7">(7) The Story about a Rich Fool - Luke 12:13-21</a></p>
<p><a href="#section8">(8) Jesus Tells a Storm to Stop - Matthew 8:23-27</a></p>


<p class="permission">Publishing this booklet is prohibited but a single printout for your own personal and private use is permitted.</p>

<p class="copyright">Translated with permission</p>
<p class="copyright">Bible Society in Nepal (1983)</p></div>
<div class="center-logo"><img src="../images/row.png" height="42" width="42"/></div>
</div>
<hr/>
 <div class="text">  
      <h1 style="font-size: x-large;">དང་པོ་འདི་བཀླག་རོགས།</h1>
    <p>འདེའི་ཡེ་ཤུ་མ་ཤི་ཀའི་སྐོར་ལ་ལོ་རྒྱུས་ཁ་ཤས་ཡོད། </p>

    <p>ལོ་རྒྱུས་ཁ་ཤས་ནང་ཁོང་གིས་རླབས་ཆེན་གྱི་ཕྱག་ལས་གནང་བའི་སྐོར་ཡོད་རེད།
        ལོ་རྒྱུས་གཞན་དག་ཚོའི་ནང་ཁོང་གིས་མི་ཚོ་ལ་ཆོས་ག་འདྲ་གསུངས་པའི་སྐོར་ཡོད་རེད། </p>

    <p>ཡེ་ཤུ་ཁོང་དེང་སང་ཨིཛ་རེལ་ཟེར་བའི་ཡུལ་ཞིག་གི་ནང་བཞུགས་པ་རེད།
        དེར་སྡོད་ཀྱི་ཡོད་པའི་མི་དེ་ཚོ་ཕལ་ཆེ་བ་རྗིའུ་ཡིན་པ་རེད།</p>

    <p> ཁོང་ཚོའི་གྲོང་ཁྱེར་ལྟེ་བ་དེ་ལྗུ་རུ་ས་ལེམ་ཡིན་པ་རེད།
        རྗིའུ་དེ་ཚོས་མཆོད་ཁང་ཟེར་བའི་ཁང་ཆེན་ཞིག་གི་ནང་
        དཀོན་མཆོག་ལ་བསྙེན་བཀུར་ཞུ་གི་ཡོད་པ་རེད། </p>

    <p> ལོ་རྒྱུས་འདི་ཚོ་ཚང་མ་དམ་པའི་གསུང་རབ་ནས་བླངས་ཡོད་རེད།
        ལོ་རྒྱུས་གཞན་དག་འགོ་མ་བཙུགས་གོང་ལ་ལོ་རྒྱུས་གཅིག་ཆ་ཚང་ཀློགས།
        རྗེས་ལ་ཁྱེད་རང་ཚོས་འདི་ནང་བཞིན་དེབ་གཞན་དག་ནང་ཡེ་ཤུ་སྐོར་གྱི་ལོ་རྒྱུས་
        དེ་བས་ཀྱང་མང་བ་བཀླག་ཆོག་གི་རེད།     དེ་ནི་ཁྱེད་རང་ཚོའི་ཆེད་དུ་གནས་ཚུལ་བཟང་པོ་ཟེར་བའི་དེབ་གྲངས་ <span style="font-size: small;">2</span> པ་དེ་རེད།</p>

        <div class="logo"><img src="../images/row.png" height="42" width="42"/></div>
    <h1><a name="section1"></a><span class=small-number>(1)</span> ལུག་བརླགས་པ་དེ།</h1>
    <h2>The Lost Sheep</h2>
    <p>ཉི་མ་གཅིག་ཡེ་ཤུ་ཡིས་གསུངས་པ།
    “གལ་སྲིད་མི་ཞིག་ལ་ལུག་བརྒྱ་ཐམ་པ་ཡོད་པ་དང་།
    དེ་ཚོའི་ནང་ནས་ལུག་གཅིག་བརླགས་པ་ཡིན་ན།
    ཁོས་ག་རེ་བྱེད་ཀྱི་རེད།
    ཁོས་ལུག་དགུ་བཅུ་གོ་དགུ་དེ་ཚོ་རི་ཟུར་ལ་རྩྭ་ཟ་འཇུག་ནས།
    ལུག་བརླགས་པ་དེ་འཚོལ་ག་འགྲོ་གི་རེད།”
    “ཁོང་ལ་དེ་རྙེད་དུས་ཁོང་ལུག་དགུ་བཅུ་གོ་དགུ་མ་
    བརླགས་པ་དེ་ཚོ་ལས་ཀྱང་ལྷག་བ་ལུག་གཅིག་པུ་
    འདི་རྙེད་པ་དེ་ལ་དགའ་ཚོར་ཆེ་བ་འབྱུང་གི་ཡོད་རེད།”</p>

    <p>དེ་ནས་ཡེ་ཤུ་ཡིས་གསུངས་པ།
    “དམ་པའི་ཞིང་ནང་ཡོད་པའི་ཁྱེད་རང་ཚོའི་ཡབ་ཁོང་ཡང་དེ་འདྲ་པོ་རེད།  </p>

    <p>ཁོང་གིས་མི་ཚང་མ་སྐྱོབ་གནང་རྒྱུའི་ཐུགས་འདོད་ཡོད་རེད།”  </p>

    <div class="logo"><img src="../images/row.png" height="42" width="42"/></div>
    <h1><a name="section2"></a><span class=small-number>(2)</span> ཡེ་ཤུ་ཡིས་ཕྲུ་གུ་ཆུང་ཆུང་ཚོ་ལ་བྱིན་གྱིས་རློབ་གནང་བ།</h1>
<h2>Jesus Blesses Little Children</h2>

<p>ཉི་མ་གཅིག་མི་ཚོས་ཕྲུ་གུ་ཁ་ཤས་ཡེ་ཤུ་སྐུ་མདུན་ལ་ཁྲིད་ཡོང་པ་རེད།
གང་ཡིན་ཟེར་ན།     ཁོང་ཚོས་ཁོང་གིས་ཕྲུ་གུ་དེ་ཚོ་ལ་ཕྱག་དབང་གནང་བའི་འདོད་པ་ཡོད་པ་རེད།</p>

<p>ཡིན་ན་ཡང་མི་དེ་ཚོས་འདི་བྱེད་ཀྱི་ཡོད་པ་དེ་ལ་
ཡེ་ཤུའི་ཉེ་གནས་ཚོ་ཁོང་ཚོ་ལ་ཁོང་ཁྲོ་ལངས་པ་རེད།

<p>བྱས་ཙང་ཡེ་ཤུ་ཡིས་གསུངས་པ།
“ཕྲུ་གུ་ཚོ་ངའི་སར་ཡོང་ཆུགཁོང་ཚོ་ལ་བཀག་འགོག་མ་བྱིས།
གང་ཡིན་ཟེར་ན་དཀོན་མཆོག་གི་རྒྱལ་ཁམས་དེ་འདི་ཚོ་འདྲ་པོ་ལ་བདག་གི་ཡོད་རེད།”
དེ་ནས་ཡེ་ཤུ་ཡིས་ཕྲུ་གུ་ཚོ་ལ་ཕྱག་དབང་གནང་ནས་ཁོང་ཚོ་ལ་བྱིན་གྱིས་བརླབས་གནང་པ་རེད།</p>

<p>ཕྲུ་གུ་ནང་བཞིན་ཁོང་ལ་ཡིད་ཆེས་བློ་གཏད་ཆ་ཚང་བྱེད་མཁན་མི་ཚོའི་རྒྱལ་པོ་དཀོན་མཆོག་ཁོང་རང་ཉིད་གནང་གི་རེད།</p>

<div class="logo"><img src="../images/row.png" height="42" width="42"/></div>
<h1><a name="section3"></a><span class=small-number>(3)</span> བུད་མེད་དབུལ་པོ་དེས་ཕུལ་པའི་མཆོད་པ།</h1>
<h2>The Poor Woman’s Offering</h2>

<p>ཉི་མ་གཅིག་ཡེ་ཤུ་ཁོང་མཆོད་ཁང་ནང་མི་ཚོས་དཀོན་མཆོག་ལ་འབུལ་བ་འབུལ་རྒྱུའི་ཆེད་དུ་དངུལ་སྒམ་ནང་དངུལ་བླུག་གི་ཡོད་པ་དེའི་འགྲམ་ལ་བཞུགས་ཡོད་པ་རེད།</p>

<p>ཡེ་ཤུ་ཁོང་མི་ཚོས་དངུལ་སྒམ་ནང་དངུལ་བླུག་གི་
ཡོད་པ་དེ་ལ་གཟིགས་བཞུགས་ཡོད་པ་རེད།</p>

<p>མི་ཕྱུགས་པོ་མང་པོས་དངུལ་སྒམ་དེ་ནང་དངུལ་མང་པོ་བླུགས་པ་རེད།
དེ་ནས་བུད་མེད་དབུལ་པོ་ཞིག་བསླེབས་པ་རེད།
མོས་སྒམ་དེ་ནང་ཊཾ་ཀ་ཆུང་ཆུང་གཉིས་བླུགས་པ་རེད།
དེ་ཚོ་ལ་ཕལ་ཆེར་རིན་ཐང་ཡོད་མ་རེད།</p>

<p>ཡེ་ཤུ་ཡིས་ཁོང་གི་ཉེ་གནས་ཚོ་བོས་གནང་ནས་ཁོང་ཚོ་ལ་གསུངས་པ།
“བུད་མེད་འདིས་དངུལ་སྒམ་ནང་བླུགས་པའི་དངུལ་དེ་དཀོན་མཆོག་
གི་ཚོད་རྩིས་བྱས་པ་ཡིན་ན།    དེ་མི་གཞན་དག་ཚང་མས་ཕུལ་པའི་དངུལ་དེ་ཚོ་ལས་ཞེ་དྲགས་ཀྱིས་རིན་ཐང་ཆེ་བ་རེད།
མི་ཕྱུག་པོ་ཚོས་རང་ལ་གང་མི་མཁོ་བའི་དངུལ་དེ་ཚོ་དངུལ་སྒམ་ནང་བླུགས་པ་རེད།
ཡིན་ན་ཡང་བུད་མེད་དབུལ་པོ་འདིས་མོ་རང་ལ་ཁ་ལག་ཆེད་དུ་མཁོ་བའི་དངུལ་དེ་དངུལ་སྒམ་ནང་བླུགས་པ་དང་།
མོས་གང་ཕུལ་པ་དེ་རང་གི་ཊཾ་ཀ་མཐའ་མ་གཉིས་པོ་དེ་ཚོ་ཡིན་པ་རེད།”</p>
<div class="logo"><img src="../images/row.png" height="42" width="42"/></div>
<h1><a name="section4"></a><span class=small-number>(4)</span> ཡེ་ཤུ་ཡིས་མི་བཅུ་ནད་ནས་གསོ་གནང་བ།</h1>
<h2>Jesus Heals Ten Men</h2>

<p>ཡེ་ཤུ་ཁོང་གྲོང་གསེབ་ནང་ཕེབས་དུས། ཁོང་ལ་པགས་ནད་སྡུག་ཅག་ཡོད་པའི་མི་བཅུ་ཐུག་གནང་པ་རེད།
ཁོ་ཚོས་ཐག་རིང་པོ་ལངས་ནས་སྐད་བརྒྱབ་པ།
“སྟོན་པ་ཡེ་ཤུ། ང་ཚོ་ལ་སྙིང་རྗེ་གཟིགས་རོགས་གནང་།”</p>

<p>ཡེ་ཤུ་ཡིས་ཁོ་ཚོ་གཟིགས་ནས་ཁོ་ཚོ་ལ་གསུངས་པ།
“ཁྱེད་རང་ཚོ་ཕྱིན་ནས་བླ་ཆེན་ཚོ་ལ་རང་ལ་གཟབ་གཟབ་བྱས་ནས་ལྟ་ཆུག”
ཁོ་ཚོ་བླ་ཆེན་ཚོའི་སར་འགྲོ་རྒྱུའི་ཆེད་དུ་ལམ་བར་དུ་ཡོད་པའི་སྐབས་ཁོང་ཚོ་ནད་ནས་གསོས་པ་རེད།</p>

<p>མི་དེ་ཚོའི་ནང་ནས་གཅིག་གིས་ཁོ་རང་ནད་ནས་གསོས་པ་དེ་མཐོང་དུས།
ཁོ་ལམ་སང་ཡེ་ཤུ་ག་པར་ཡོད་ས་དེར་ཕྱིར་ལོག་བྱས་ནས་སྐད་བརྒྱབ་ནས་དཀོན་མཆོག་ལ་བསྟོད་པ་ཕུལ་པ་རེད།</p>

<p>ཁོས་ཡེ་ཤུའི་ཞབས་ལ་ཕྱག་འཚལ་ནས་ཁོང་ལ་ཐུགས་རྗེ་ཆེ་ཞུས་པ་རེད།
མི་འདི་ལུང་པ་གཞན་དག་ནས་བསླེབས་ཡིན་པ་རེད།</p>

<p>ཡེ་ཤུ་ཡིས་ཁོང་རང་མཉམ་དུ་ཡོད་པའི་མི་དེ་ཚོ་ལ་གསུངས་པ།
“མི་བཅུ་ནད་ནས་གསོས་པ་རེད།
མི་གཞན་དག་དགུ་པོ་དེ་ཚོ་ག་པར་འདུག
དཀོན་མཆོག་ལ་ཐུགས་རྗེ་ཆེ་ཞུ་རྒྱུའི་ཆེད་དུ་ཕྱིར་ལོག་ཡོང་མཁན་ལུང་པ་
གཞན་དག་ནས་ཡིན་པའི་མི་འདི་གཅིག་པུ་ཡིན་པ་དེ་ག་རེ་ཡིན་ནམ།”</p>


<p>དེ་ནས་ཡེ་ཤུ་ཡིས་མི་དེ་ལ་གསུངས་པ།
“ཁྱེད་རང་ཡར་ལང་ནས་རྒྱུགས། ཁྱེད་རང་གིས་
ང་ལ་ཡིད་ཆེས་བྱས་ཙང་ཁྱེད་རང་ནད་ནས་གསོས་པ་རེད།”</p>

<div class="logo"><img src="../images/row.png" height="42" width="42"/></div>

<h1><a name="section5"></a><span class=small-number>(5)</span> ཁང་པ་རྒྱག་མཁན་མི་གཉིས།</h1>
<h2>The Two Builders</h2>

<p>ཡེ་ཤུ་ཡིས་གསུངས་པ།
“ངའི་སློབ་སྟོན་ཐོས་ནས་དེ་ཚོ་ལ་བརྩི་བཀུར་བྱེད་མཁན་མི་ཚང་མ་བྲག་རྡོ་སྒང་ལ་རང་གི་ཁང་པ་རྒྱབ་མཁན་མི་རྣམ་དཔྱོད་ཅན་ཞིག་འདྲ་པོ་རེད།
ཆར་པ་ཆེན་པོ་བཏང་བ་དང་། གཙང་པོའི་ཆུ་རྒྱས་པ་དང་།
ཁང་པ་དེ་ལ་རླུང་འཚུབ་ཆེན་པོ་ཕོག་པ་རེད།
ཡིན་ན་ཡང་ཁང་པ་དེ་ཞིག་ཡོད་མ་རེད།
གང་ཡིན་ཟེར་ན་དེ་བྲག་གི་ཐོག་ལ་བརྒྱབ་ཡོད་པ་རེད།”</p>

<p>“ཡིན་ན་ཡང་ངའི་སློབ་སྟོན་ཐོས་ནས་དེ་ཚོ་ལ་བརྩི་བཀུར་མ་བྱེད་མཁན་མི་ཚང་མ་བྱེ་མ་ལྷུག་ལྷུག་ཐོག་ལ་རང་གི་ཁང་པ་རྒྱབ་མཁན་མི་གླེན་པ་ཞིག་འདྲ་པོ་རེད།
ཆར་པ་ཆེན་པོ་བཏང་པ་དང་། གཙང་པོའི་ཆུ་རྒྱས་པ་དང་།
ཁང་པ་དེ་ལ་རླུང་འཚུབ་ཆེན་པོ་ཕོག་ནས་ཁང་པ་དེ་ཞིག་པ་རེད།
ཁང་པ་དེ་ཆ་ཚང་དུམ་བུར་ཕྱིན་པ་རེད།”</p>


<div class="logo"><img src="../images/row.png" height="42" width="42"/></div>
<h1><a name="section6"></a><span class=small-number>(6)</span> ཡེ་ཤུ་ཆུའི་སྒང་ལ་ཞབས་ཐང་ཕེབས་པ།</h1>
<h2>Jesus Walks on Water</h2>
<p>དགོང་མོ་གཅིག་ཡེ་ཤུའི་ཉེ་གནས་ཚོ་གྲུ་ཞིག་གི་ནང་ཞུགས་ནས་སྒེ་ལི་ལི་མཚོ་ཕར་ཕྱོགས་ལ་གྲུ་བཞོན་ནས་འགྲོ་རྒྱུ་འགོ་བཙུགས་པ་རེད།
ཁོང་ཚོ་ཀེ་པར་ན་འུམ་ཟེར་བའི་གྲོང་རྡལ་ལ་འགྲོ་གི་ཡོད་པ་རེད།</p>

<p>དེ་དུས་མཚན་མོའི་དུས་ཚོད་ཡིན་པ་རེད།
ཡིན་ན་ཡང་ཡེ་ཤུ་ཁོང་ད་དུང་ཁོང་ཚོའི་སར་ཕེབས་ཡོད་པ་མ་རེད།
རླུང་འཚུབ་ཆེན་པོ་བརྒྱབ་ནས་ཆུ་དཀྲུག་གི་ཡོད་པ་རེད།
ཡེ་ཤུའི་ཉེ་གནས་ཚོས་སྤྱི་ལེ་དྲུག་བདུན་ཙམ་གྲུ་སྐྱ་བརྒྱབ་པ་དང་།
དེ་ནས་ཁོང་ཚོས་ཡེ་ཤུ་མཐོང་པ་རེད།
ཁོང་ཆུའི་ཐོག་ལ་ཞབས་ཐང་ཕེབས་ནས་གྲུ་དང་ཐག་ཉེ་པོ་འབྱོར་གྱི་ཡོད་པ་རེད།</p>

<p>ཉེ་གནས་ཚོ་འཇིགས་སྣང་ཆེན་པོ་སྐྱེས་པ་རེད།
ཡིན་ན་ཡང་ཡེ་ཤུ་ཡིས་གསུངས་པ།
“ཞེད་སྣང་མ་བྱིས།
དེ་གཙོ་བོ་ང་ཡིན།”</p>

<p>འདི་གོ་ནས་ཁོང་ཚོས་ཁོང་གྲུ་ནང་འཇུག་འདོད་བྱས་པ་རེད།
དེ་མ་ཐག་ཏུ་གྲུ་དེ་སྐམ་སར་འབྱོར་བ་རེད།
ཁོང་ཚོ་ཁོང་རང་ཚོ་འགྲོ་འདོད་ཡོད་པའི་ས་ཆ་དེར་འབྱོར་ཡོད་པ་རེད།</p>

<div class="logo"><img src="../images/row.png" height="42" width="42"/></div>
<h1><a name="section7"></a><span class=small-number>(7)</span> མི་གླེན་པ་ཕྱུག་པོ་ཞིག་གི་དཔེ།</h1>
<h2>The Story about a Rich Fool</h2>

<p>མི་ཚོགས་དེའི་ནང་གི་མི་ཞིག་གིས་ཡེ་ཤུ་ལ་ཞུས་པ།
“སྟོན་པ་ལགས། ངའི་སྤུན་མཆེད་ལ་ང་རང་གི་པཱ་ལགས་ཀྱིས་ཁོང་གྲོངས་དུས་བཞག་པའི་རྒྱུ་དངོས་དེ་ཚོའི་
སྐལ་བ་ང་ལ་སྤྲད་རོགས་ཟེར་ནས་གསུང་རོགས་གནང་།”</p>

<p>ཡེ་ཤུ་ཡིས་མི་དེ་ལ་གསུངས་པ།
“ཁྱེད་རང་ལ་སྐལ་བ་ག་ཚོད་ཙམ་འཐོབ་དགོས་ཀྱི་ཡོད་པའི་ཐག་གཅོད་བྱེད་རྒྱུའི་ཐོབ་ཐང་ང་ལ་ཡོད་མ་རེད། དེ་ག་ནང་བཞིན་ང་ལ་སུ་གང་
གིས་ཁྱེད་རང་གཉིས་ཀྱི་དབར་རྒྱུ་དངོས་བགོ་བཤའ་རྒྱབ་ཆོག་གི་ཡོད་ལབ་མ་སོང་།”</p>

<p>དེ་ནས་ཡེ་ཤུ་ཡིས་མི་ཚོ་ལ་གསུངས་པ།
“འདོད་རྔམ་མ་བྱིས། གང་ཡིན་ཟེར་ན།
མི་ཚེའི་སྙིང་པོ་དེ་རང་ལ་བདག་དངོས་ག་ཚོད་ཡོད་པ་དེ་ལ་ཚད་བཞག་གི་ཡོད་མ་རེད།”
དེ་ནས་ཡེ་ཤུ་ཡིས་ཁོང་ཚོ་ལ་མི་ཞིག་ལ་ཞིང་ཀ་ཞིག་ཡོད་པ་དང་།
ཞིང་ཀ་དེ་ལ་སྟོན་ཐོག་ཡག་པོ་ཞེ་དྲག་སྐྱེད་ཀྱི་ཡོད་པའི་མི་ཕྱུག་པོ་ཞིག་གི་སྐོར་དཔེ་གསུངས་པ་རེད།</p>

<p>མི་ཕྱུག་པོ་དེས་བསམས་པ།
“ང་ལ་ང་རང་གི་རྒྱུར་ནོར་དེ་ཚོ་ཚང་མ་བཞག་ས་མེད།
ང་ག་རེ་བྱེད་དགོས་རེད།
ངས་ཤེས་ཀྱི་ཡོད། ང་འདི་འདྲ་བྱེད་ཀྱི་ཡིན།
ངས་ང་རང་གི་འབྲུ་ཁང་དེ་ཚོ་བཤིག་ནས་འབྲུ་ཁང་ཆེ་བ་བརྒྱབ་ཀྱི་ཡིན།
དེ་ནས་ངས་ང་རང་འབྲུ་དེ་ཚོ་ཚང་མ་དང་། ང་རང་གི་བདག་དངོས་གཞན་དག་དེ་ཚོ་ཉར་འཚག་བྱེད་ཆོག་གི་རེད།</p>

<p>ཁོས་ཆིག་ལབ་བརྒྱབ་ནས་ལབ་ཀྱི་རེད།
‘ཁྱེད་རང་མི་བསོད་ནམས་ཅན་ཞིག་རེད།
ཁྱེད་རང་ལ་འབྱུང་འགྱུར་ལོ་མང་པོ་རིང་མཁོ་བའི་རྒྱུ་དངོས་པོ་མང་པོ་འདུགམི་ཚེ་ལྷོད་ལྷོད་བྱས་ནས་སྐྱོལ།
བཟའ་བཏུང་ལ་ལོངས་སུ་སྤྱོད།’”</p>

<p>ཡིན་ན་ཡང་དཀོན་མཆོག་གིས་མི་དེ་ལ་གསུངས་པ།
“གླེན་པ་ཁྱོད།
ཁྱེད་རང་དེ་རིང་མཚན་མོ་རང་ཤི་གི་རེད།
དེ་ནས་ཁྱེད་རང་གིས་རང་གི་ཆེད་དུ་ཉར་འཚག་བྱས་པའི་རྒྱུ་དངོས་པོ་འདི་ཚོ་ཚང་མ་སུ་ལ་འཐོབ་ཀྱི་རེད།</p>

<p>དེ་ནས་ཡེ་ཤུ་ཡིས་དཔེ་དེ་མཇུག་སྡོམ་བསྐྱོན་ནས་གསུངས་པ།
“མི་ཚོས་སོ་སོ་རང་ཉིད་ཀྱི་ཆེད་དུ་རྒྱུ་ནོར་མང་པོ་གསོག་འཇོག་བྱེད་དུས་མི་ཚོ་དེ་འདྲ་པོ་ཡོད་རེད།
དཀོན་མཆོག་གི་དགོངས་ཚུལ་ལ་ཁོང་ཚོ་རྒྱུ་ཕྱུག་པོ་རྩ་བ་ནས་མ་རེད།”</p>
<div class="logo"><img src="../images/row.png" height="42" width="42"/></div>
<h1><a name="section8"></a><span class=small-number>(8)</span> ཡེ་ཤུ་ཡིས་རླུང་འཚུབ་མཚམས་འཇོག་ཡོང་བའི་བཀའ་གནང་བ།</h1>
<h2>Jesus Tells a Storm to Stop</h2>

<p>ཉི་མ་གཅིག་ཡེ་ཤུ་དང་ཁོང་གི་ཉེ་གནས་ཚོ་སྒེ་ལི་ལི་མཚོ་ཕར་
ཕྱོགས་ལ་ཕེབས་རྒྱུའི་ཆེད་དུ་གྲུ་ནང་ཞུགས་པ་རེད།</p>

<p>ཐོག་རྒྱག་གོབ་རྒྱག་རླུང་འཚུབ་ཆེན་པོ་ཞིག་བརྒྱབ་ནས་གྲུ་ནང་རྦ་རླབས་བསླེབས་པ་རེད།
ཡིན་ན་ཡང་ཡེ་ཤུ་མནལ་ཁུགས་ཡོད་པ་རེད།</p>

<p>ཁོང་གི་ཉེ་གནས་ཚོ་ཁོང་གི་སར་ཕྱིན་ནས་ཁོང་མནལ་དཀྲོགས་པ་རེད།
ཁོང་ཚོས་ཞུས་པ།
“ང་ཚོ་སྐྱོབ་རོགས་གནང་། གཙོ་བོ།
ང་ཚོ་དིམ་གྲབས་བྱེད་ཀྱི་འདུག”</p>

<p>ཡེ་ཤུ་ཡིས་ལན་བསྐྱོན་གནང་པ།
“ཁྱེད་རང་ཚོ་ཞེ་སྣང་དེ་འདྲ་ག་རེ་བྱས་ནས་བྱེད་ཀྱི་ཡོད།
ཁྱེད་རང་ཚོ་ང་ལ་ཡིད་ཆེས་བློ་གཏད་ཞེ་དྲག་བྱེད་ཀྱི་མི་འདུག”</p>

<p>དེ་ནས་ཁོང་ཡར་བཞེངས་ནས་རླུང་པོ་མཚམས་ཆད་པ་དང་།
རྦ་རླབས་ཞི་འཇམ་དུ་འགྱུར་བའི་བཀའ་གནང་པ་དང་།
རླུང་འཚུབ་མཚམས་ཆད་པ་དང་།
མཚོ་ཞི་འཇམ་ཆགས་པ་རེད།
ཡེ་ཤུའི་ཉེ་གནས་ཚོ་ངོ་མཚར་ཆེན་པོ་སྐྱེས་པ་རེད།
ཁོང་ཚོས་གཅིག་གིས་གཅིག་ལ་ལབ་པ།
“མི་འདི་ག་འདྲ་རེད།
ཐ་ན་རླུང་པོ་དང་རྦ་རླབས་དེ་ཚོས་ཀྱང་ཁོང་གི་བཀའ་ལ་བརྩི་གི་འདུག”</p>
<div class="logo"><img src="../images/row.png" height="42" width="42"/></div>
</div>

</body>
</html>
